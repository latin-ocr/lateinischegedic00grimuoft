32 WAL'PHARIUS.

Desine. waltharii tu denique viribus impar]
Infelix tamen ille means haec omnia sprevit.
Arsit enim juvenis, laudem captare cupiscens3
855 Tristatusque Hagano suspiria pectore longa
Traxit, et has imo fudit de corde loquelas:
‘O vortex mundi, fames insatiatus habendi,
Gurges avaritiae, cunctorum fibra malorum!
Ο, utinam solum glutires, dira, metallum
860 Divitiasque alias, homines impune remittens.
Sed tu nunc homines perverso numine perflans
Incendis, nullique suum jam sufficit. ecce
Non trepidant mortem pro lucro incurrere turpem.
Quanto plus retinent tanto sitis ardet habendi.
865 Externis modo vi, modo furtive potiuntur3
Et quod plus renovat gemitus lacrimasque ciebit,
Coeligenas animas Erebi fornace retrudunt.
Eece, ego dilectum nequeo revocare nepotem3
Instimulatus enim de te est, o saeva cupido.
870 En coecus mortem properat gustare nefandam,
Et vili pro laude cupit descendere ad umbras.
Heu mihi, care nepos matri quid perdite mandas?
Quis nuper ductam refovebit, care, maritam,
Cui nec raptae spei pueri ludicra dedisti?
875 Quis tibi nam furor est? unde haec dementia venit?'
Sic ait, et gremium lacrimis conspersit obortis,
Et ‘longum‚ formose, valel’l singultibus edit.
Waltharius, licet a longe, socium fore moestum
Attendit‚ clamorque simul pervenit ad aures,
880 Unde incursantem sic est affatus equestrem
‘Accipe consilium, juvenis fortissime, nostrum,

 

*a

854 enim uenis A. 865 extremis C. 866 ciebis B. 869
est de te B. 872 quid matri B. 874 ludicrum C. 876 lacrimis
gremium Α. 877 famose A. 880 unum C. 831 clarissime Β.

