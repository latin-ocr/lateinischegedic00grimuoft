348 GALLUS ET VULPES.

 

Succurrite quantocius,
Ales perit egregius Ρ

22. Jam longe vulpes aberat,
Sequentibus spem tulerat,
Cum gallus prae tristitia
Init nova consilia

23. Cumque vulgaris cuneus
Instaret ululatibus,
Conversus ad vulpeculam
Hanc intulit sententiam:

24. ‘Fortuna me destituit,
Insuper tibi tradidit;

Si mors non potest dirimi,
Sit certe vel laudabilis.

25. Te rustici nunc impetunt,
Rapinae ream arguunt,

Et nesciunt, quid inclita
Tua fecit prudentia.

26. Meum sepulchrum asserunt
Raptricis fore stomachum,
Promeruisse nequiter,

Ut hac lacuna conderer.

27. Fit causa, qua calumpnior‚
Ipsa morte molestior,

Pari dum ignominia
Te laedit haec infamia.

28. Me pone, quaeso, paululum,
Et sic affare populum,

Et quoque dicas tertio:
“Meum, non vestrum auser0.’'

29. His verbis expurgabitur
Quicquid nobis objicitur.
Hoc mortis aliquantulum
Repperio solatium.’

 

