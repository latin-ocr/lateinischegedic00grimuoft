18 WAL'PHARIUS.

Orta dies postquam tenebras discusserat atras,
Portitor exsurgens praefatam venit in urbem,
Regalique coco, reliquorum quippe magistro,
Detulerat pisces, quos vir dedit ille viator.
440 Hos cum pigmentis condisset et apposuisset
Regi Guuthario, miratus fatur ab alto
‘ Istius ergo modi pisces mihi Francia nunquam
Ostendit, reor externis a finibus illos.
Dic mihi quantocius, cujas homo detulit illos ’θ’
445 Ipseque respondens narrat quod nauta dedisset.
Aec‹÷1·si1—e hominem princeps praecepit eundem.
Qui, cum venisset, de re quaesitus eadem
Talia dicta dedit causamque ex ordine pandit
‘Vespere praeterito residebam litore Rheni,
450 Conspexique viatorem propere venientem,
Et veluti pugnae certum per membra paratum3
Aere etenim penitus suerat, rex inclite, cinctus.
Gesserat et scutum gradiens hastamque coruscam.
Namque viro forti similis fuit et, licet ingens
455 Asportaret onus, gressum tamen extulit acrem.
Hunc incredibili formae decorata nitore
Assequitur‚ calcemque terit jam calce puella.
Ipsaque robustum rexit per lora cavallum,
Scrinia bina quidem dorso non parva ferentem,
460 Quae, dum cervicem sonipes discusserit altam,
Atque superba cupit glomerare volumina crurum,
Dant sonitum, ceu quis gemmis illiserit aurum.
Hic mihi praesentes dederat pro munere pisces.’

His Hagano auditis, ad mensam quippe resedit,

438 cocco A. quoco B. 440 dum B. 1. 442 istiusce modi
nunquam m. F. pisces C. 442 quanto ocius cuias liuc C. quan-
titius B. 447 et cum Α. 1. 452 cunctus A. intulit l. 456 forma
d. puella C. 457 calce natore C. 458 caballum Β. 460 discus-
serat C. 461 at Β. furit gl. v, curru l. 462 geminis illiserat C.

