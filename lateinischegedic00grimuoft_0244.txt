188

45

f01.30b. 50

55

60

65

R U Ο D L I E Β fragm. XIV.

Qui dicunt: ‘prompte tibi subveniemus in hac re.'
Rodlieb post dominas pariter direxit eas tres,
Quae cito venere nata praeeunte mo[de'ste].
Contra quas agmen surrexit eis ad honorem.
Cuncti dum resident, spatium breve conticuerunt,
Tunc Rodlieb surgit et ut auscultent sibi poscit.
His post contribulis pactum dixit vel amicis

quod et . . rveret in alterutrius amorem.

. si vellet .

Illum si vellet, rogitant, parum quoque ridet,
Post ait: ‘an servum nolim ludo superatum,
Tessere quem vici sub talis foenore pacti,

Seu vincat, seu succumbat, soli mihi nubat.
Serviat obnixe, volo, quo mihi nocte dieque,
Quod tanto melius facit, est tanto mihi karus.'
Tunc risus magnus fit ab omnibus atque cachinnus,
Tam praesumptive loquitur quod tam vel amice.
Ejus at ut matrem cernunt haec non renuentem,
Et genus amborum par posseque divitiarum,
Discutiunt caute bene conveniant quod utrimque,
Hanc desponsari sibi censent lege jugali.
Sponsus at extraxit ensemve piramide tersit.
Anulus in capulo fixus fuit aureus ipso,

Affert quem sponsae sponsus, dicebat et ad se,
‘Anulus ut digitum circum capit undique totum,
Sic tibi stringo fidem firmam vel perpetualem,
Hauc servare mihi debes aut decapitari.'

Quae satis astute juveni respondet et apte:
Judicium parile decet ut patiatur uterque.

Cur servare fidem tibi debeo, dic, meliorem,
Quam mihi tu debes? Dic, si defendere possis,
Si licuisset Adae, moecham superaddat ut Evae,
Unam cum costam faceret deus in mulierem,

